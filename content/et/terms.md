---
title: Annetustingimused
date: "2018-06-28T00:00:00+01:00"
draft: false
share: false
commentable: false
editable: false

# Optional header image (relative to `static/media/` folder).
header:
  caption: ""
  image: ""
---

## Annetustingimused
Käesolevad Annetustingimused kohalduvad Boonus Meedia OÜ ja Annetaja vahel veebikeskkonnas gojewish.eu annetamisel.

## Definitsioonid
1.1 Annetaja - registreeritud kasutaja, ehk kasutaja kes tegi annetuse.

1.2 Boonus Meedia OÜ (registrikood 11268326), edaspidi Ettevõte - vahendaja Eesti Juudi Kogukonna ja Annetajate vahel.

1.3 Eesti Juudi Kogukond (registrikood 80086091), edaspidi EJK - mittetulundusühing, kes vastutab Annetaja ees kõigi projektidega seotud küsimuste eest, mille jaoks rahastamist kogutakse.

1.4 Annetus - materiaalne väärtus, rahaülekanne, kaupade ostmine, annetus väärtpaberite või testamendi vormis, mis viiakse läbi üks kord, kord kuus, kord kvartals või kord aastas, mille eesmärk on projektide elluviimine.

1.5 Müügileping - Ettevõtte vahendusel Annetaja ja EJK vahel sõlmitud leping, mis kinnitab annetamist EJK programmides määratletud filantroopsetel eesmärkidel.

1.6 Veebisait - Ettevõtte poolt toodetud ja hallatav annetamiskeskkond.

## Annetus
2.1 Ettevõte omab ja haldab Veebisaiti, mille kaudu saavad Annetaja ja EJK sõlmida omavahelisi Müügilepinguid.

2.2 Veebisaidil oleva annetuse tegemise kohta on Ettevõte ja EJK sõlminud omavehelise vahenduslepingu.

2.3 Müügilepingu täitmise eest vastutab EJK. Ettevõtte’l ei ole õigust annetusi tagastada. Seda saab teha ainult EJK. 

2.3.1 Ettevõte vahendajana tagastab annetusi ainult EJK loal. Ja ainult juhul, kui EJK’ga on sõlmitud vastav leping.

2.4 Müügileping EJK ja Annateja vahel loetakse sõlmituks annetuse laekumisega Ettevõtte arvelduskontole. 

2.5 Kui Müügileping EJK ja Annetaja vahel on sõlmitud, edastab Ettevõte Annetajale teostatud annetuse info Annetaja poolt sisestatud e-postile.

## Annetaja kinnitused, õigused ja kohustused

3.1 Veebisaidil mistahes toimingu tegemisega kinnitab Annetaja, et 

3.1.1 ta on füüsiline täisealine isik, kelle tegevus ei ole piiratud kehtiva kohtumäärusega.  (Alla 18-aastane isik kinnitab, et tal on Veebisaidi kasutamiseks, sh annetuse tegemiseks, seadusliku esindaja vastav nõusolek ja viimaselt selleks otstarbeks või vabaks kasutamiseks saadud rahalised vahendid); või

3.1.2 ta on juriidiline isik, keda esindab seaduslik esindaja, kellel on kõik õigused selle juriidilise isiku nimel Veebisaiti kasutada ja sellele juriidilisele isikule kohustusi võtta; ja

3.1.3 ta täidab nõuetekohaselt kõiki käesolevaid Veebisaidi Annetustingimusi; ja

3.1.4 ta edastab Veebisaidil kasutajaks registreerimisel tegelikkusele vastavat informatsiooni, sh registreerub oma õige ja täieliku nime all ning kasutab kehtivat e-posti ja telefoninumbri; ja

3.1.5 ta hoiab Veebisaidil püsikliendiks registreerumisel oma kasutajanime ja parole turvaliselt, välistades selle info sattumise kolmandate isikute kätte; ja

3.1.6 ta on teadlik, et Veebisaidi kasutamiseks vajaliku kasutajatunnuse ja salasõna sattumisel kolmandate isikute kätte vastutab Annetaja selliste isikute poolt Annetajale võetud kohustuste täitmise eest; ja

3.1.7 ta on teadlik, et tal puudub EJK’ga sõlmitud müügilepingust taganemise õigus Võlaõigusseaduse § 53 lg 4 p 72 kohaselt; ja

3.1.8 on teadlik, iga toimingu tegemisel ja andmete sisestamisel hoolikalt kontrollib tema poolt esitatavaid andmeid ja vastutab esitatud andmete õigususe eest; ja

3.1.8 on teadlik, et EJK vastutab annetustega seotud õiguste ja kohustuse eest; ja

3.1.10 on teadlik, et juhul, kui tehtud annetuse info ei ole jõudnud Annetaja e-postile kolme tunni jooksul pärast annetuse tegemist, peab Annetaja sellest Ettevõtet informeerima e-posti klienditugi@jewish.ee või telefoni teel (+372) 55559200; ja

3.1.11 ta on teadlik, ta saab esitada annetuse tegemisega seonduvaid küsimusi, kaebusi ja ettepanekuid ning taotlusi Ettevõtte klienditoe e-postile klienditugi@jewish.ee; ja

3.1.12 ta on teadlik, et Veebisaidi ükskõik millisel viisil kahjustamine, mille tagajärjeks on veebilehe ülekoormamine või töö halvamine või muu veebilehe toimimisele kahjulik tagajärg, on keelatud. Veebisaidi kasutamise monitooring (jälgimine, loendamine) ja saadud andmete kopeerimine, reprodutseerimine, kasutamine, muutmine ja avaldamine on mistahes eesmärkidel keelatud. Sellise tegevuse korral kannab Annetaja täit vastutust oma tegevusega tekitatud kahjude eest.

3.1.13 Annetajal on õigus teostada maksed alljärgnevatel viisidel: 
- pangaülekanded Maksekeskusega - Ettevõte teeb koostööd Maksekeskus AS'ga, et pakkuda Annetajatele võimalust teha pangaülekandeid mugavalt ja kiiresti. Kõik tehingud pangakaartidega toimuvad kooskõlas VISA International, MasterCard ja teiste maksesüsteemide nõudmistega. Teabe edastamisel kasutatakse veebimaksetele kohalduvad turvalisuse tehnoloogiad ja andmetöötlus toimub töötlemiskeskuse turvalisel kõrgtehnoloogilisel serveril.

Annetuse tegemisel veebi kaudu toimub andmete sisestamine ja makse töötlemine pankade e-maksete süsteemi lehel. Maksesüsteem tagab seda, et Annetaja konfidentsiaalsed andmed ei sattu veebipoodi ja nende töötlus on täielikult kaitstud ning kliendi isiku- ja pangakonto andmed ei saa avaldatud kolmandale isikule.

Annetuse tegemisel saab Annetaja ise valida programm ning viis, kuidas panustada. Annetajal on võimalik teha ühekordne annetus või püsiannetus. Annetuse vormistamiseks tuleb täita nõutud andmeväljad. Seejärel kuvatakse ekraanile annetuse suurus, mille saab tasuda turvaliselt läbi järgnevate makseviiside:

- Eesti pangalingid: Swedbank, SEB, Luminor, LHV, Coop Pank, Pocopay
- Maksa hiljem lahendused: Indivy Slice 3, Liisi ID, Finora krediit
- Visa/Mastercard kaardimaksed
- Soome pangalingid: Aktia, Ålandsbanken, Danske, Handelsbanken, Nordea, Oma Säästopankki, Pohjola, POP Pankki, S-Pankki, Säästopankki
- Läti pangalingid: Swedbank, SEB, Citadele ja Luminor
- Leedu pangalingid: Swedbank, SEB ja Luminor

NB! Pangalingiga tasumisel vajutada kindlasti panga lehel nupule „Tagasi kaupmehe juurde“.

Makseid vahendab Maksekeskus AS. Tasumine toimub väljaspool Veebipoodi turvalises keskkonnas – pangalingiga tasumisel vastava panga turvalises keskkonnas ja krediitkaardiga tasumisel Maksekeskus AS turvalises keskkonnas. Ettevõttel puudub ligipääs kliendi panga ja krediitkaardi andmetele. 

Ettevõte on isikuandmete vastutav töötleja ning edastab maksete teostamiseks vajalikud isikuandmed volitatud töötleja Maksekeskus AS'le.  

## Ettevõtte kinnitused, õigused ja kohustused
4.1.1 Ettevõttel on õigus muuta Veebisaidi annetustingimusi igal ajal ühepoolselt. Annetustingimuste muudatused jõustuvad nende avaldamise päevast Veebilehel.

4.1.2 Ettevõttel on õigus katkestada Müügilepingu sõlmimine, s.t. annetuse tegemine, kui Ettevõttel on kahtlus, et Annetaja tegutseb ebaausalt või seadusevastaselt või Annetajana tegutseb isik, kes ei vasta käesolevates annetustingimustes punktides 3.1.1 või 3.1.2 sätestatud tingimustele.

4.1.3 Ettevõttel on õigus igal ajal piirata Annetaja poolt tehtavate annetuste arvu tulenevalt EJK poolt antud juhistest, kasutades selleks vastavaid tehnilisi seadistusi.

4.1.4 Ettevõte ei vastuta kolmandate osapoolte põhjustatud võimalike vigade eest, mille tõttu võib rahaülekanne ebaõnnestuda.

4.1.5 Ettevõte ei vastuta Annetaja poolt esitatud ebaõigete andmete eest, sh arvelduskonto numbri või e-posti aadressi ebatäpsuse eest.

4.1.6 Ettevõte ei vastuta EJK mistahes tegevuse eest, sh annetuste reklaami ja sisu vastavuse eest tegelikkusele, samas annetuse asendamise või ärajäämise eest. Müügilepingu täitmise eest vastutab üksnes EJK. Seega kõik tulenevad pretentsioonid lahendab ka EJK. 

4.1.7 Ettevõte ei vastuta Veebisaidil EJK poolt üleslaetud informatsiooni, samas kommentaaride ja seal olevate suunavate linkide alusel saadava info eest.

4.1.8 Ettevõte ei ole kohustatud annetusi tagastama, sh kui annetuste kogumine jääb ära, see lükatakse edasi, muudetakse annetuse kogumise eesmärki või asendatakse muu annetuse saajaga. Annetuse tagastamisega tegeleb EJK, kui ei ole teatatud teisiti.

4.1.9 Juhul, kui Ettevõttel peaks siiski tekkima õigusaktidest tulenevalt Müügilepingu vahendamise eest vastutus, siis on see vastutus mistahes juhul ei saa ületada Annetaja poolt panustatud annetuse suurust.

4.1.10 Ettevõte on kohustatud annetuse tegemise järgselt saatma Annetajale tema poolt tehtud annetuse info Annetaja poolt etteantud e-postile.

4.1.11 Ettevõte on kohustatud Annetaja püsikliendikonto parooli kaotuse või unustamise korral võimaldama turvaliselt paroolivahetuse püsikkliendikonto taaskasutamiseks.

## Intellektuaalne omand
5.1 Ettevõttele kuuluvad kõik autoriõigused Veebisaidile ja selle koosseisus olevatele teostele, sealhulgas tarkvarale, tekstidele, andmebaasidele ja graafilisele kujundusele ning värvilahendusele.

5.2 Annetajal ja teistel isikutel ei ole ilma Ettevõteta eelneva kirjaliku nõusolekuta õigust Veebisaiti ja selle koostisosi mistahes viisil kopeerida, levitada, edastada, tõlkida, lülitada teistesse andmebaasidesse, teha väljavõtteid jms viisil kasutada.

5.3 Annetaja või muu isiku poolt Veebisaidi või selle koosseisu kuuluvate teoste ilma Ettevõteta eelneva kirjaliku nõusolekuta kasutamine või neile viide on õigusvastane ja toob endaga kaasa seaduses ettenähtud vastutuse ja kohustuse hüvitada seadusvastase tegevusega tekituatud kahju ja saamata jäänud tulu.

## Lõppsätted
6.1 Annetustingimused jõustuvad Ettevõtte ja Annetaja vahel hetkest, kui Annetaja annab käesolevate annetustingimuste nõustumise kohta vastava elektroonilise kinnituse kas annetuse tegemisel või püsikliendiks registreerimisel.

6.2 Annetustingimusi on Ettevõttel õigus muuta avaldades vastavasisulise info Veebisaidil. Muudatused jõustuvad Veebisaidil avaldamisest.

6.3 Juhul, kui mõni annetustingimuste säte on kehtetu vastuolu tõttu seadusega, ei mõjuta see ülejäänud annetustingimustes toodud sätete kehtivust ja kohaldatavust. Kui mõni Annetustingimuste säte on tüüptingimusena tühine, on selline säte kehtiv, kui Ostjaks ei ole tarbija.

6.4. Veebisaidi kasutamisest tulenevatele õigussuhetele Ettevõtte ja Annetaja vahel kohaldatakse Eesti Vabariigi õigusakte. Poolte vahel käesolevast Lepingust tulenevad vaidlused lahendatakse läbirääkimiste teel. Kokkuleppele mittejõudmisel kuuluvad vaidlused lahendamisele Harju maakohtus Eesti Vabariigi seadusandlusega kehtestatud korras.

6.5 Käesolevad annetustingimused on kinnitatud Ettevõtte juhatuse liige otsusega ja kehtivad kuni nende uuendamiseni Veebisaidil.